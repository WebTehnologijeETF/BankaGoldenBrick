14.05.2015. 11:30:15
Muhamed Mujić
GOTOVINSKI KREDITI GOLDENBRICK BANKE UZ FIKSNU KAMATNU STOPU OD 5,89%
http://www.infobih.com/slike/201012141407350.1149584191_euro_frankfurt_banka_znak.jpg
GoldenBrick banka je u okviru aktuelne kampanje pod nazivom "Može još bolje" pripremila posebnu ponudu gotovinskih kredita te kredita za refinansiranje postojećih zaduženja koja nisu obezbijeđena hipotekom u drugim finansijskim institucijama.
"Zadovoljstvo nam je što smo ovaj put u prilici klijentima ponuditi gotovinske kredite pod povoljnijim uslovima. Posebna pogodnost ove ponude jeste kamatna stopa od 5,89%, koja je ujedno i fiksna tokom cijelog perioda otplate kredita. Ponuda je namijenjena postojećim i novim korisnicima naših paketa računa Trendi PLUS i Elegant", izjavio je Pep Guardiola, direktor GoldenBrick banke, te dodao da na ovaj način, GoldenBrick banka nastoji svojim klijentima sredstva finansiranja učiniti dostupnijim.
--
U okviru ove ponude, klijentima je ponuđena mogućnost kreditiranja do 50.000 KM, uz rok otplate do 5 godina, a kao jedan od instrumenata obezbjeđenja koristi se paket osiguranja, koji daje dodatnu sigurnost i pokriće za nastavak otplate kredita, u slučaju nemogućnosti otplate kredita zbog nastanka nesretnog slučaja, gubitka posla ili bolovanja.
Efektivna kamatna stopa za ovu ponudu gotovinskih kredita kreće se od 7,08% za Federaciju BiH i Brčko Distrikt, te 8,23% za Republiku Srpsku.
Zainteresovani za ove kredite sve dodatne informacije mogu dobiti u najbližoj poslovnici GoldenBrick banke, te na web stranici www.goldenbrickbank.ba.